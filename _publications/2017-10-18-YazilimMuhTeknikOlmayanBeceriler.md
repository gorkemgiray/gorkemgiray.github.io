---
title: "Üniversitelerdeki Yazılım Mühendisliği Eğitim Programlarında Teknik Olmayan Becerilerin Yeri: İlk Sonuçlar"
collection: publications
category: conferences
permalink: /publication/2017-10-18-YazilimMuhTeknikOlmayanBeceriler
date: 2017-10-18
venue: 'Ulusal Yazılım Mühendisliği Sempozyumu (UYMS)'
paperurl: 'https://ceur-ws.org/Vol-1980/UYMS17_paper_80.pdf'
citation: '<b>Giray, G.</b>, & Uysal, M. P. (2017). Üniversitelerdeki Yazılım Mühendisliği Eğitim Programlarında Teknik Olmayan Becerilerin Yeri: İlk Sonuçlar. <i>2017 Ulusal Yazılım Mühendisliği Sempozyumu (UYMS)</i>'
---

Teknik becerilerin yanında teknik olmayan beceriler de yazılım mühendisliğinde önemli bir yer tutmaktadır. Dolayısıyla yazılım mühendisliği mezunları iş hayatına atılırken birtakım teknik olmayan becerilere sahip olmaları başarılarını etkileyen önemli bir etken olarak karşımıza çıkmaktadır. Bu bildiri kapsamında yazılım mühendisliği eğitim programlarında teknik olmayan becerilerin yeri üzerine yapılmış olan bir sistematik haritalama çalışmasının ilk sonuçları sunulmuştur. Tanımlanan 5 araştırma sorusu, ilgili 18 çalışma incelenerek cevaplanmıştır. Eğitim programlarında en çok vurgulanan teknik olmayan becerilerin sırasıyla iletişim, takım çalışması ve sunum yapma olduğu tespit edilmiştir. Öğrencilerin bu becerileri kazanmaları için kullanılması en fazla önerilen yaklaşım proje tabanlı öğrenme olarak gözlemlenmiştir. Uygulanan yaklaşımların başarısının değerlendirilmesi için genellikle öğrencilerden anketlerle veri toplandığı görülmüştür. Teknik olmayan becerilere yazılım mühendisliği eğitim programlarında yer verilmesi konusuna araştırmacıların son yıllarda artan bir ilgisinin bulunduğu ve bu ilginin en fazla ABD’de olduğu tespit edilmiştir.
