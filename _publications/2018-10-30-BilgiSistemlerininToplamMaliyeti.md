---
title: "Bilgi Sistemlerinin Toplam Sahip Olma Maliyetini Hesaplamak İçin Bir Çerçeve"
collection: publications
category: manuscripts
permalink: /publication/2018-10-30-BilgiSistemlerininToplamMaliyeti
date: 2018-10-30
venue: 'Bilişim Teknolojileri Dergisi'
paperurl: 'https://doi.org/10.17671/gazibtd.420300'
citation: 'Giray, G. (2018). Bilgi sistemlerinin toplam sahip olma maliyetini hesaplamak için bir çerçeve. <i>Bilişim Teknolojileri Dergisi</i>, 11(4), 383-397.'
---

Giderek daha fazla sayıda organizasyonun faaliyetleri bilgi sistemlerine bağımlı duruma gelmektedir. Bu da bilgi sistemlerini hayatımızın önemli bir bileşeni durumuna getirmektedir. Küreselleşme ve zorlaşan rekabet nedeniyle, rekabet avantajı elde etmek ya da bunu korumak için stratejik maliyet yönetimi vazgeçilmez bir konuma gelmiştir. Bu iki eğilim, bilgi sistemlerinin toplam sahip olma maliyetlerinin (TSOM) hesaplanmasını önemli kılmaktadır. Bu doğrultuda, bir
organizasyonun gereksinimleri doğrultusunda genişletilebilecek bir TSOM hesaplama çerçevesi bu çalışma kapsamında sunulmuştur. Böylece mühendislerin uygun maliyetli bilgi sistemleri geliştirmelerine ve/veya mevcut sistemlerin maliyetlerini azaltmak için farklı çözümler uygulamalarına destek olunması hedeflenmiştir. Çerçevenin, uluslararası bir şirkette kullanımını anlatan ve nasıl genişletilebileceğine dair bir örnek oluşturan vaka çalışması ile geçerlilik denetimi yapılmıştır.