---
title: "Bir Ontoloji Tabanlı Gereksinim Kütüphanesi Yaklaşımı"
collection: publications
category: conferences
permalink: /publication/2008-09-11-OntolojiTabanliGereksinimKutuphanesi
date: 2008-09-11
venue: 'Ulusal Yazılım Mimarisi Konferansı (UYMK)'
paperurl: 'https://www.researchgate.net/profile/Goerkem-Giray-2/publication/283052646_Bir_Ontoloji_Tabanli_Gereksinim_Kutuphanesi_Yaklasimi/links/5627a7d808aee6327230d364/Bir-Ontoloji-Tabanli-Gereksinim-Kuetuephanesi-Yaklasimi.pdf'
citation: '<b>Giray, G.</b>, & Ünalır, M. O. Bir Ontoloji Tabanlı Gereksinim Kütüphanesi Yaklaşımı. <i>2. Ulusal Yazılım Mimarisi Konferansı (UYMK)</i>'
---

Bir yazılım geliştirme projesinin çıktısının beklentileri karşılamasının ön koşulu, gereksinimlerin iyi tanımlanmış olmasıdır. Gereksinim mühendisliği sürecinde, kurumun izlediği yöntemlere bağlı olarak çeşitli biçimlerde ve dillerde artifaktlar üretilebilir. Bu artifaktların bir gereksinim kütüphanesinde uygun biçimde saklanması, onların yeniden kullanım amacıyla gereksinim duyulduğu zaman kolayca bulunabilmesi için önemlidir. Gereksinim kütüphanesinin oluşturulması için öncelikle doğal ya da yapay dillerle üretilen artifaktların metamodellerinin oluşturulması ve bu bu artifaktların yarı yapısal bir biçimde temsil edilmeleri gerekmektedir. Daha sonra, bu artifaktlar ile alan ontolojileri arasındaki eşleştirmeler şema eşleştirme algoritmaları kullanılarak yarı otomatik olarak yapılabilir. Anlamsal web teknolojilerinin temelini oluşturan ontolojilerin gereksinim kütüphanesinde kullanımı, bilgisayarlara anlamsal seviyede bilgi işleyebilme olanağı sunacaktır. Elde edilen ontoloji tabanlı gereksinim kütüphanesinde, anlamsal seviyede arama yapılarak sözdizimsel seviyedeki aramaya göre daha başarılı sonuçlar elde edilecektir. Bunun yanında, alan ontolojileri kullanılarak yapılacak çıkarsama işlemleri sonucunda, gereksinim artifaktlarının kaliteleri hakkında bilgi sahibi olmak ve bu artifaktların kalitelerinin arttırılması için bazı öneriler elde etmek mümkündür.