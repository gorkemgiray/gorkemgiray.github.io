---
title: "Yazılım Mühendisliği Araştırmalarına Öz Çerçeve Yaklaşımı"
collection: publications
category: conferences
permalink: /publication/2017-10-18-YazilimMuhendisligiOzCerceveYaklasimi
date: 2017-10-18
venue: 'Ulusal Yazılım Mühendisliği Sempozyumu (UYMS)'
paperurl: 'https://ceur-ws.org/Vol-1980/UYMS17_paper_7.pdf'
citation: 'Uysal, M. P., & <b>Giray, G.</b> Yazılım Mühendisliği Araştırmalarına Öz Çerçeve Yaklaşımı. <i>2017 Ulusal Yazılım Mühendisliği Sempozyumu (UYMS)</i>'
---

Yazılım Mühendisliği (YM) alanında tasarlanan ya da gerçekleştirilen bilimsel çalışmaların çeşitli boyutlar ve değişkenler açısından ortak bir temelde karşılaştırılmalarının, bilimsel alana olduğu kadar endüstriye de önemli katkıları olabileceği düşünülmektedir. Çalışmamızda, Öz Çerçeve (ÖÇ)(Essence Framework) Tabanlı Araştırma Tasarımı ve Değerlendirme Modeli (ÖÇTATDM) geliştirilmiş ve bu model YM’deki deneysel bir araştırmanın çözümlemesinde kullanılmıştır. Araştırmamız, Sistematik Tarama (ST) ve Nitel Araştırma Yöntemleri kullanılarak aşamalı olarak yürütülmüştür. Birinci aşamada, ST ile YM alanındaki bilimsel çalışmalara ulaşılmış ve ikinci aşamada ÖÇTATDM geliştirilmiştir. Üçüncü aşamada, geliştirilen model kullanılarak çevik yazılım geliştirmeyle ilgili deneysel bir YM araştırması modellenmiştir. Yer ve kapsam sınırlılığından dolayı bazı çözümlemeler çalışma dışında tutulmuş ve gelecekteki çalışmalara bırakılmıştır. İlk izlenimlerimiz, ÖÇ’nin YM araştırma alanı ve endüstri arasında bir köprü görevini görebileceği gibi aynı zamanda öteden beri dile getirilen kuram ve uygulama arasındaki temel sorunlara da ışık tutabileceği yönündedir.