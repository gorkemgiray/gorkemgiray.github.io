---
title: "Yazılım Geliştirme Süreci Uyarlama İçin Bir Çerçeve Önerisi"
collection: publications
category: conferences
permalink: /publication/2015-09-09-YazilimGelistirmeSurecUyarlama
date: 2015-09-09
venue: 'Ulusal Yazılım Mühendisliği Sempozyumu (UYMS)'
paperurl: 'https://ceur-ws.org/Vol-1483/4_Bildiri.pdf'
citation: '<b>Giray, G.</b> (2015). Yazılım Geliştirme Süreci Uyarlama İçin Bir Çerçeve Önerisi. <i>2015 Ulusal Yazılım Mühendisliği Sempozyumu (UYMS)</i>'
---

Yazılım geliştirme süreçlerinin gereksinimler doğrultusunda uyarlanmasında rehberlik edecek kapsamlı bir çerçeve bulunmamaktadır. Bu eksiklik birçok araştırmacı tarafından irdelenmiş ve yazılım geliştirme sürecinin uyarlanması için değerlendirilmesi gereken etkenler hakkında çeşitli öneriler verilmiştir. Bu öneriler, bu alandaki bilgi birikimini ortak bir terminoloji oluşturacak şekilde sistemleştirmekten ve bu etkenlerin yazılım geliştirme sürecinde gerçekleştirilen mevcut etkinliklerle bağlantılarını kurmaktan uzaktır. Bu bildiride,(1) yazılım geliştirme sürecini uyarlamak için değerlendirilmesi gereken etkenlerin Essence çerçevesinin çekirdeği genişletilerek ifade edilmesi ve bu etkenlerin nasıl değerlendirileceğine dair önerilerin derlenmesi,(2) yazılım geliştirme sürecinde gerçekleştirilmesi olası etkinliklerin standart biçimde tanımlanması,(3) etkenler ve etkinlikler arasındaki bağlantıların kurularak yazılım geliştirme sürecinin uyarlanmasına yardımcı olacak önerilerin oluşturulması için bir yol haritası önerilmektedir. Bu yolda kullanılacak terminoloji için yazılım geliştirme sürecindeki önemli kavramları modelleyen Essence çerçevesi temel alınmıştır.