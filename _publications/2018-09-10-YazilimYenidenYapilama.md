---
title: "Yazılım Yeniden Yapılamada Öz Çerçeve Yaklaşımı"
collection: publications
category: conferences
permalink: /publication/2018-09-10-YazilimYenidenYapilama
date: 2018-09-10
venue: 'Ulusal Yazılım Mühendisliği Sempozyumu (UYMS)'
paperurl: 'https://ceur-ws.org/Vol-2201/UYMS_2018_paper_38.pdf'
citation: 'Uysal, M. P., & <b>Giray, G.</b> (2017). Yazılım Yeniden Yapılamada Öz Çerçeve Yaklaşımı. <i>2018 Ulusal Yazılım Mühendisliği Sempozyumu (UYMS)</i>'
---

Günümüzde yazılım ömür devri kısalmış, güncel yazılım yöntem ve teknikleriyle geliştirilen sistemler eski yazılım sistemleri (legacy system) arasında yer almaya başlamıştır. Dolayısıyla, Yazılım Yeniden Yapılamanın (Software Re-engineering)(YYY) önemi artarak devam etmektedir. Bu bağlamda YYY projelerinde kullanılacak yazılım süreç modelleri iş kuralları, teknoloji ve bilgi alanından bağımsız olabilmeli ve her türlü yazılım gereksinimine cevap verebilmelidir. Çevik yazılım geliştirme yöntem ve uygulamaları desteklenirken yazılım takımları kendi ihtiyaçları ve deneyimleri doğrultusunda YYY için gereken uygulama, araç ve teknikleri esnek biçimde kullanabilmelidir. Değişik büyüklük, yapı ve platformdaki yazılım sistemlerine kolayca uyarlanabilmeli, küçük çaplı projeden büyüğe doğru evirilebilen ve ölçeklenebilir nitelikte olmalıdır. Literatür incelendiğinde söz konusu problem sahalarına çözüm getirebilecek bir YYY çerçevesinin olmadığı gözlenmektedir. Bu amaçla çalışmamızda, YYY süreçlerini bütünleşik olarak ele alan ve Öz Çerçeve (Essence Framework)(ÖÇ) Standardına dayalı bir YYY modeli geliştirilmiştir. İlk izlenimlerimiz önerilen modelin yazılım mühendisliği alanına katkıda bulunabilecek nitelikte olduğu, endüstri uygulamaları ve deneysel veriyle desteklenmesi gerektiği yönündedir.