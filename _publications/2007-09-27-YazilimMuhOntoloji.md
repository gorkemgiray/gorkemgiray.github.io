---
title: "Yazılım Mühendisliğinde Ontolojilerin Kullanımı"
collection: publications
category: conferences
permalink: /publication/2007-09-27-YazilimMuhOntoloji
date: 2007-09-27
venue: 'Ulusal Yazılım Mühendisliği Sempozyumu (UYMS)'
paperurl: 'https://www.researchgate.net/profile/Goerkem-Giray-2/publication/238742612_Yazilim_Muhendisliginde_Ontolojilerin_Kullanimi/links/56f1451108ae5c367d4a9e80/Yazilim-Muehendisliginde-Ontolojilerin-Kullanimi.pdf'
citation: '<b>Giray, G.</b>, & Ünalır, M. O. (2007). Yazılım Mühendisliğinde Ontolojilerin Kullanımı. <i>2007 Ulusal Yazılım Mühendisliği Sempozyumu (UYMS)</i>'
---

Bilim ve teknolojideki gelişmeler yazılımı, hayatımızın ayrılmaz bir parçası haline getirmiştir ve kullanıcıların yazılımdan beklentilerini arttırmıştır. Bu durum, yazılımın ve yazılım geliştirme süreçlerinin daha da karmaşıklaşmasına yol açmıştır. Bu karmaşıklığı yönetebilmek için, modellerin yazılım geliştirme süreçlerinin ana yapısı olarak kullanılması benimsenmektedir. Diğer taraftan, anlamsal web çalışma alanındaki gelişmeler, bilgisayar bilimleri için yeni olmayan ontolojilerin, farklı alanlarda kullanımını tetiklemiştir. Ontolojilerin kullanılabileceği alanlardan birisi de yazılım mühendisliğidir. Özellikle, bir konu alanını biçimsel olarak temsil etmesi ve yeniden kullanılabilirliği desteklemesi nedeniyle, ontolojilerin gereksinim mühendisliğinde kullanımıönerilmektedir. Modelleri ana yapılar olarak kabul eden yazılım geliştirme yaklaşımlarında, gereksinimlerin biçimsel olarak temsil edilebilmesi ve gereksinimler ile daha alt seviyedeki analiz ve tasarım modelleri arasındaki izlenebilirliğin sağlanması önemlidir. Bunun yanında, mevcut ontolojilerin değiştirilerek ya da genişletilerek kullanılması, yazılım geliştirme etkinliklerinin maliyetlerini düşürmek için kullanılabilecek yöntemlerden birisidir. Bu amaca ulaşabilmek için yazılım mühendisliğindeki ve ontolojilerin temelindeki farklılıkları irdelemek gerekmektedir. Bu farklılıklar, katmanlı mimari, açık-kapalı dünya yaklaşımları ve birlikte işlerliğe yaklaşım başlıkları altında toplanabilir.